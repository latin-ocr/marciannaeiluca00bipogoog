· ²4² PHARSALIAE v.939. l

Auxilio, late squalentibus errat in arvis.
Bi‘s positis Phoebe flammis, bis luce recepta,
Vidit arenivagum surgens fugiensque Catonem.

, Iamque illis magis atque magis durescere pulvis
Coepit‚etinterram Libyespissatauedire. l
lamque procul nemorum rarae se tollere frondes:
Surgere congesto non culta mapalia culmo. ξ
Quanta dedit miseris melioris gaudia terrae, l
Cum primum meros contra videre leones!

Proxima Leptis erat, ouius statione quieta

Exegere hiemem, nimbis flammisque carentem.
Caesar ut Emathia satiatus clade recessit,

Cetera curarum proiecit pondera, soli

Intentus genero: cuius vestigia frustra '

Terris sparsa legens, fama duce tendit in undas,

Threiciasque'legit fauces, et amore 'notatum 954 ,

Aequor, et Heroas lacrimoso litore-turres,

Qua 'pelago nomen Nepheleias abstulit Helle.

Non Asiam brevioris aquae disterminat usquam

Fluctus ab Europa, quamvis Byzantion arto

Pontus, et ostriferam dirimat Chalcedona cursu, ξ

Euxinumque serens parvo ruat ore Propontis.

Sigeasque petit famae mirator arenas,

Et Simoentis aquas, et Graio nobile busto

Rhoetion, et multum debentes vatibus umbras.

Circuit exustae nomen memorabile Troiae,

Magnaque Phoebei quaerit vestigia muri.

· lam silvae steriles, et putres robore trunci

Assaraci pressere domos, et templa Deorum

Iam lassa radice tenent: ac tota teguntur

Pergama dumetis: ctiam periere ruinae.

Adspicit Hesiones scopulos, silvasque, latentes

 

